---
title: 10 yleistä ohjelmistokehittäjän käyttämää käsitettä
categories:
  - ohjelmistokehitys
  - kommunikaatio
created: 2022-03-16
updated:
description: "Tekninen ammattisanasto on luontaisesti uutta niille, jotka eivät ohjelmistokehityksen parissa aktiivisesti työskentele. Nämä 10 käsitettä ovat tarkoitettu erityisesti niille yrityksen työntekijöille, jotka ovat tekemisissä ohjelmistokehittäjien kanssa."
thumbnail: 10-yleista-ohjelmistokehittajan-kayttamaa-kasitetta.jpg
words: 400
---

Tekninen ammattisanasto on luontaisesti uutta niille, jotka eivät ohjelmistokehityksen parissa aktiivisesti työskentele. Sanasto sisältää paljon lainasanoja ja "finglishiä", koska suomennokset tuntuvat usein kömpelöiltä.
<br/>

Kehittäjä voi olla jo hyvin tottunut käyttämään ammattisanastoa tajuamatta sitä, että kuulija putoilee kärryiltä vähän väliä. Kehittäjät keskenäänkään eivät aina ymmärrä toisiaan, varsinkin kun hypätään teknologian syvään päähän. On siis luonnollista, että kommunikaatiokatkoksia syntyy eikä kaikkea ymmärrä ensikuulemalla. <mark>Teknologiasta täytyy kuitenkin pystyä puhua, koska yritysten liiketoiminta nykypäivänä rakentuu lähes poikkeuksetta teknologisen ratkaisun päälle.</mark>

<br/>

Kokosin tähän artikkeliin listan ohjelmistokehittäjän käyttämiä yleisiä käsitteitä, jotka opettelemalla voi kehittäjää ymmärtää ainakin hitusen paremmin. Listalle mahtuisi paljon enemmänkin tavaraa, mutta näillä saa jo hyvän yleiskatsauksen kehittäjän suusta pääsevistä arkisista ammatillisista käsitteistä.

<br/>

## Front-end
Front-end tarkoittaa verkkosivuston käyttäjälle näkyvää osaa, jota ajetaan selaimessa. Yksinkertaistettuna front-end sisältää kaiken sen mitä käyttäjä voi verkkosivusta nähdä, koskettaa ja kokea. Front-endiin eli *fronttiin* voidaan viitata myös nimityksillä ***käyttöliittymä***, ***asiakaspuoli*** tai ***selainpuoli***.
<br/>

## Back-end
Back-end tarkoittaa sitä verkkosivuston osaa, jota ei voida nähdä. Back-endissä yleensä toteutetaan sovelluksen ydintoimintojen logiikkaa ja varmistetaan sovelluksen toimivuus. Back-endissä hoidetaan tiedon tallentaminen, kokoaminen ja tarjoaminen front-endille eli käyttöliittymälle. Back-end on siis kaikkea sitä mitä tapahtuu ns. kulissien takana. Back-endiin eli *bäkkäriin* voidaan viitata myös nimityksillä ***taustapalvelut*** tai ***palvelinpuoli***.
<br/>

## Rajapinta
Rajapinta tarkoittaa sovelluksen sisäisen toteutuksen ulospäin näkyvää liitäntää, jonka kautta eri ohjelmat voivat keskustella sen kanssa. Rajapintoja käytetään esimerkiksi web-sovellusten back-endissä, jotta front-end voi keskustella sen kanssa. Rajapinta voi olla avoin myös ulkoisille tahoille, joka mahdollistaa järjestelmän toimintojen hyödyntämisen täysin erilaisissa sovelluksissa. Avoimia rajapintoja löytyy esimerkiksi osoitteesta [https://www.avoindata.fi/](https://www.avoindata.fi/). Rajapinnasta voidaan käyttää myös nimityksiä ***API***, ***ohjelmointirajapinta*** tai ***ohjelmointiliitäntä***.
<br/>

## Kovakoodaus
Kovakoodaus tarkoittaa arvon kirjoittamista lähdekoodiin, joka ei ole muutettavissa, syötettävissä tai muualta haettavissa. Lähdekoodista voi esimerkiksi joskus löytää kovakoodattuja muuttumattomia arvoja, kuten oletussalasanoja.
<br/>

## Bugi
Bugi eli ohjelmointivirhe tarkoittaa teknistä virhettä, josta aiheutuu haittaa sovellusta käyttäessä. Bugi aiheuttaa sovelluksen hitaan tai virheellisen toiminnan ja pahimmassa tapauksessa kaataa sovelluksen.
<br/>

## Debuggaus
Debuggaus (eng. debugging) tarkoittaa järjestelmästä löytyneen ohjelmointivirheen eli bugin paikallistamista. Jotta virhe voidaan korjata, täytyy se siis ensin debuggaamalla paikallistaa lähdekoodista.
<br/>

## Buildaus
Buildaus (eng. build) tarkoittaa tuotantopaketin rakentamista lähdekoodista. Yleensä tämä tapahtuu yhdellä komennolla ja on välttämätön vaihe sovelluksen julkaisua varten.
<br/>

## Deployaus
Deployaus (eng. deployment) tarkoittaa sovelluksen käyttöönottoa tietylle alustalle. Käytetään esimerkiksi silloin, kun julkaistava sovelluspaketti siirretään palvelimelle ja laitetaan muiden nähtäville.
<br/>

## Refaktorointi
Refaktorointi tarkoittaa prosessia, jossa ohjelmakoodia muokataan säilyttäen sen alkuperäinen toiminto. Refaktoroinnin tarkoitus on usein parantaa koodin laatua tai yhteensopivuutta muiden toiminnallisuuksien kanssa.
<br/>

## Domain
Domain eli ***verkkotunnus*** tarkoittaa verkkosivuston osoitetta, jonka osoitekenttään kirjoittamalla pääsee katselemaan verkkosivua. Verkkotunnuksia ovat esimerkiksi google.fi ja ardemedia.fi.
<br/><br/>

**Lisää tietotekniikan sanastoa löydät täältä:** [https://rikun.net/sanasto/](https://rikun.net/sanasto/)